ကိုယ်ပိုင်အချိန်ရအောင် စီစဉ်ပါ။ ...
... 
ဘယ်လောက်ပဲ အလုပ်များပါစေ တစ်နေ့မှာ တချိန်တော့ ကိုယ့်အတွက်ကိုယ်နေတဲ့ အချိန်လေးရှိကိုရှိသင့်ပါတယ်။ 
တစ်နေ့တာ လုပ်ရမယ့် ဇယားထဲမှာ တစ်ယောက်တည်း တိတ်တိတ်လေး ... ငြိမ်ငြိမ်လေး ... အေးအေးချမ်းချမ်းလေး နေလို့ရမယ့်အချိန်ကို ထည့်စီစဉ်ဖို့ မမေ့ပါနဲ့။ 
အဲဒီအချိန်မှာ ဘုရားကို အာရုံပြုရင် ပြုနေရမယ်။ ဒါမှမဟုတ် အေးချမ်းတဲ့နေရာလေးမှာ သွားထိုင်ချင် ထိုင် နေမယ်။ 
စိတ်ကို မြှင့်တင်ပေးမယ့်စာအုပ်လေးတစ်အုပ် ... ဖွင့်ဖတ်ချင်ဖတ်နေမယ်။ အခန်းတံခါးပိတ် မျက်စိမှိတ်ပြီး နေချင်နေမယ်။ 
ကိုယ့်ဘာသာကျေနပ်တာ တစ်ခုခုပေါ့။ "ဒီလိုနေလိုက်ရင် အလုပ်တွေ လစ်ဟင်းကုန်မယ်" "တကိုယ်ကောင်းဆန်သလိုများ ဖြစ်နေမလား" 
"ငါမတရားဘူး ထင်တယ်" စသည် ဖြင့် တွေးမိတတ်တယ်။ 
အဲဒါမဟုတ်ပါဘူး။ တစ်နေ့တစ်နေ့ ပြောရဆိုရ လုပ်ရ ကိုင်ရ တွေ့ရကြုံရတာတွေက များလွန်းလို့ စိတ်က ပွက်ပွက်ထနေတယ်။ 
အနည်ထိုင်အောင် လုပ်ပေးဖို့ လိုပါတယ်နော်။ ... 
... 
ဒီလိုကိုယ်ပိုင်အချိန်ယူပြီး အေး အေးချမ်းချမ်းနေပြီးရင် ပိုကောင်းတဲ့သူ ဖြစ်သွားတယ်ဆိုတာ တွေ့ရမှာပါ။ 
ကိုယ့်ရဲ့ အစွန်းထွက်နေတဲ့ အတွေးလေးတွေ သဘောထားလေး တွေ စိတ်အခြေအနေလေးတွေ ပြန် မျှမျှတတ ရသွားတယ်။ အားသစ်ရလိုက်သလိုလည်း ဖြစ်သွားပါတယ်။ 
အလုပ်တွေလည်း ပိုလုပ်နိုင်သွားပါတယ်။ 
အားလုံးအပေါ်လည်း ပို ဂရုစိုက်နိုင်လာပါလိမ့်မယ်။ 
အကယ်၍ ကိုယ်ပိုင်အချိန်ယူလို့ မရနိုင်တဲ့ အခြေ အနေမျိုး ဖြစ်နေရင် ရှိနေတဲ့ နေရာမှာပဲ မျက်လုံးမှိတ်ပြီး စိတ်ထဲမှာ ကိုယ့်ကိုယ်ကိုယ် စကားပြောပါ ... 
ဘာမှ တကယ်အရေးမကြီးပါဘူး...” ဒီစကားတစ်ခွန်းကိုပဲ ကိုယ့်ကိုယ်ကိုယ် ဖြေးဖြေ။အေးအေး ထပ်ခါထပ်ခါပြောပါ။ 
စဉ်းစားကြည့်ပါနော်..မနှစ်က ဒီလ ဒီနေ့ ဒီရက် ဒီအချိန်က အရေးကြီးတယ်လို့ ဆိုခဲ့တဲ့အရာ ဘာလဲလို့ ... ပြန်တွေးရင်တောင် မှတ်မိသေးလို့လား။ 
အရေးကြီးတယ်လို့ ထင်ရတာတွေဟာ ... အခု လတ်တလောလေးပါ။ ဘဝတစ်ခုရလာတာ လတ်တလောတွေကို အရေးတကြီးလုပ်ပြီး နေသွားဖို့မဟုတ်ဘူး။
 ... ... နားထောင်ပေးတဲ့အတွက် ... ... ... ကျေးဇူးတင်ပါတယ်။