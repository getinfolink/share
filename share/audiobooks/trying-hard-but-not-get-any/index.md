အပြင်းအထန်ကြိုးစားတိုင်း ရတာမဟုတ်ပါ

ကြိုးစားပမ်းစားလုပ်တာနဲ့အမျှ ဆုကောင်းလာဘ်ကောင်းတွေရမယ်တဲ့။ အဆိုက ရိုးရိုးရှင်းရှင်းလေးပါပဲ။ 
... 
ဒါပေမယ့် ... 
စာမေးပွဲဖြေဖို့ ကျက်မှတ်ကြတဲ့ ကျောင်းသားတွေကို မြင်ယောင်ကြည့်ပါ။
... 

တချို့ဆို "တစာထဲစာပြီးစာအုပ်နဲ့မျက်နှာမခွာတဲ့ကြားက" ... တဘုံးဘုံးကျကုန်ကြတာပဲ။ 
တချို့ကျတော့လည်း ပေါ့ပေါ့တန်တန် "ဝတ်ကျေတန်းကျေကျက်ရုံလောက်နဲ့" ဂုဏ်ထူးတွေ ဘာတွေနဲ့တောင် အောင်လိုက်ကြသေးရဲ့။ 
ပင်ကိုယ်ဉာဏ်ရည်ဉာဏ်စွမ်း မရှိရင် ဘယ်လောက်ပဲကြိုးစားကြိုးစားဘာမှဖြစ်မှာမဟုတ်ပါဘူး။ 
ပင်ကိုယ်ဉာဏ်ကောင်းလို့ ဉာဏ်ကိုလွှာသုံးတတ်သူအဖို့ "ပုံမှန်လေးလုပ်သွားရင်းက" အောင်မြင်မှုဆုလာဘ်တွေ ရပါတယ်။ 
သင်လုပ်တဲ့အလုပ်ရဲ့ ရည်ရွယ်ချက်က တိုးတက်အောင်မြင်မှုရယူဖို့သာဖြစ်ပြီး သင့်ကိုယ်သင် ခွန်အားဗလတွေသုံးပြီး ရုန်းခိုင်းဖို့မဟုတ်ပါဘူး။
...

သာဓကတစ်ခုပြောချင်တယ်။
အက်ချင်ဘက်ချ် မုန့်မျိုးစုံလုပ်ငန်းဌာနဟာ ပင်စီလ်ဗေးနီးယားပြည်နယ် လန်ကက်စတာမြို့ငယ်လေးမှာ ရှိပါတယ်။ မိသားစုပိုင် မုန့်တိုက်လေးအနေနဲ့ ပုံမှန်စားသုံးသူတွေ အားပေးမှုကြောင့် "အမြတ်အစွန်းများစွာနဲ့" နှစ်ပေါင်းလေးဆယ်ကျော် ရပ်တည်နေခဲ့တာပါ။ 
...
၁၉၉၀-ခုနှစ်များထဲကျတော့ မုန့်တိုက်ပိုင်ရှင်တွေက လုပ်ငန်းတိုးချဲ့ဖို့ ဆုံးဖြတ် လိုက်ကြတယ်။ အရသာရှိတဲ့ အသားညှပ်မုန့်တွေနဲ့ တခြားမုန့်အသစ်တွေထုတ်ပြီး လက်လီလက်ကားရောင်းတဲ့ ဆိုင်သစ်တွေ ထပ်ဖွင့်ဖို့ပါပဲ။ မုန့်တိုက်ပိုင်ရှင်တွေဟာ အပင်ပန်းခံပြီး ကြိုးစားခဲ့ကြရပါတယ်။ ကြိုးစားသလောက် အရာမရောက်ခဲ့ပါဘူး။ 
ခြေကုန် လက်ပမ်းကျကုန်တဲ့အပြင် ငွေကလည်းအရနည်းခဲ့ပြီး လုပ်ငန်းတိုးချဲ့ရာက တင်ခဲ့တဲ့ အကြွေးတွေတောင် မဆပ်နိုင်တော့ဘဲ ဘဏ်ကကြွေးနဲ့သိမ်းမယ့်အခြေအနေ ဆိုက်သွားခဲ့ပါတယ်။ လုပ်ငန်းကုမ္ပဏီတစ်ခုက "အငြိမ်းစားအမှုဆောင်အရာရှိဖြစ်တဲ့ အားလ်ဟတ်စ်" က မုန့်တိုက်ကို အသက်ဆက်ဖို့ ငွေအရင်းအနှီးထောက်ပံ့ပေးခဲ့ရာက နောက်ဆုံးမှာ လုပ်ငန်းကြီးတစ်ခုလုံးကို ဝယ်ယူလိုက်ပါတော့တယ်။ 
သူက ဖြစ်စဉ်တစ်ရပ်လုံးကို အသေးစိတ်ကျကျ သုံးသပ်လေ့လာလိုက်တဲ့ အခါ လုပ်ငန်းရှင်တွေဟာ ဉာဏ်ပညာ နုံ့ဖျင်းပြီးတွက်ကိန်းတွေလွဲခဲ့လို့ ပျက်စီးကိန်း ဆိုက်ရတယ်ဆိုတဲ့ အဖြေကို ရလိုက်ပါသတဲ့။ “သူတို့ရဲ့ထုတ်ကုန်တွေက မနိုင်မနင်းဖြစ်လောက်အောင် ပွစာကြဲနေတာကိုး၊ တကယ်တော့ သူတို့ရောင်းအားရဲ့ ကိုးဆယ်ရာခိုင်နှုန်းဟာ ထုတ်ကုန်ရဲ့ ဆယ်ရာခိုင်နှုန်းလောက်နဲ့တင်ရပြီးသားပါ။ ခုတော့ အလုပ်တွေ အပိုရှုပ်ကုန်ပြီး လျှာထွက်ကုန်တော့တာပေါ့၊ ဘာမဟုတ်တဲ့ အသေးအမွှားလေးတွေ လိုက်ကောက်ရင်းက ရှိတဲ့ခါးစည်းအဝတ်ပါ ပြုတ်သွားတာမျိုး” 
... 
မုန့်လုပ်ငန်းကို အပိုင်သိမ်းလိုက်တဲ့နောက် ဟတ်စ်က ဆက်ပြောပါသေးတယ်။ တကယ်တော့ ဒီလူတွေဟာ ဒီလောက်အသည်းအသန်မလိုပါဘူး သူတို့အဖို့ လုပ်ငန်းခွင်မှာ ပိုပြီးပါးနပ်လိမ္မာဖို့သာ လိုတာပါ။
... နားထောင်ပေးတဲ့အတွက် "ကျေးဇူးတင်ပါတယ်"

