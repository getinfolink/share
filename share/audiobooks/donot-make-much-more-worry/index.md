စိုးရိမ်စိတ် သိပ်မကြီးလွန်းပါနဲ့ ... 
ကျွန်တော်တို့တွေဟာ ကိုယ်ချစ်ရ၊ သံယောဇဉ်ထားရတဲ့ သူတွေကို ဘေးအန္တရာယ် ဘယ်ကျရောက်စေချင်ကြပါ့မလဲ။ 
ဒါပေမဲ့ သူတို့ကို သူတို့ဘဝနဲ့ သူတို့ လျှောက် လှမ်းခွင့်ပေးဖို့ လိုတယ်။ သူတို့ကို သူတို့လုပ်ချင်တဲ့အလုပ် လုပ်ခွင့်မပေးဘဲ ကိုယ်က စိတ်ပူပြီးတော့ နေတာဟာ ကိုယ့်အချိန်တွေကို ဖြုန်းပစ်လိုက်တာပဲ ဖြစ်ပြီး အဲဒါကမှ တကယ့် ဆုံးရှုံးမှုကြီးပါ။ အဲသည်လိုနဲ့ပဲ ကိုယ့်မှာတစ်ချိန်လုံး စိတ်ပူစရာ ဖြစ်နေရတော့တာပါပဲ။

ပြောရမယ်ဆိုရင် အရာရာတိုင်းမှာ စိုးရိမ်စရာ အန္တရာယ်တွေ ရှိနေ တတ်ပါတယ်။ အချို့သူတွေက ကိုယ့်ကိုယ်ကို အတွက်ရော ကိုယ်ချစ်တဲ့သူ၊
ကိုယ့် သားသမီးတွေ အတွက်ကိုပါ ကျရောက်နိုင်တဲ့ အန္တရာယ်တွေ အမြဲတမ်း စိုးရိမ်နေတယ်။ ဒါပေမဲ့ အသေအချာတော့ စဉ်းစားကြည့်ဖို့ ကောင်းပါတယ်။ 
ကိုယ်ကြောက်ရမယ့် အရာထက် ကိုယ့်ရဲ့အကြောက်တရား က ပိုပြီး ကြီးမားနေတာကမှ တကယ့်အန္တရာယ်ပါတဲ့။ ကိုယ်ကြောက်နေတဲ့အရာက တကယ့်ကို ယုတ္တိမရှိဘဲ ဖြစ်နေနိုင်ပါတယ်။ ကြောက်သင့်တာ တခြား၊ ကြောက်နေတာက တခြား ဆိုတာမျိုးပေါ့။ ဘဝမှာ လုပ်သင့် လုပ်ထိုက်တာတွေ မလုပ်ဘဲ ရှောင်နေတာမျိုး မဖြစ်ရအောင် သင့်တော်တဲ့ ဆုံးဖြတ်ချက်ကို အသေအချာ စဉ်းစားချမှတ်ဖို့ လိုပါတယ်။

ထောင်ပေါင်းများစွာသော မိဘတွေကို လေ့လာဆန်းစစ်ကြည့်တဲ့ အခါမှာ အစိုးရိမ်သိပ်ကြီးလာရင် ဆန့်ကျင်ဘက် အကျိုးသက်ရောက်မှု ရှိတတ်တာကို သွားတွေ့ပါတယ်။ 

စိုးရိမ်သောကဖြစ်ရတဲ့ အချိန်များနေရင် စိတ်တင်းကျပ်မှု ပိုမိုဖြစ်တတ်တယ်ဆိုတာမျိုးပါ။ ခြုံကြည့်လိုက်ရင် သိပ်အစိုးရိမ် ကြီးတတ်လွန်းတဲ့ လူတွေဟာ စိတ်ကျေနပ်မှု သို့မဟုတ် တင်းတိမ်ရောင့်ရဲမှုကို မရနိုင်ပါဘူး။

... ကျေးဇူးတင်ပါတယ်။