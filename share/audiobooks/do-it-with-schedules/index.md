အိမ်အလုပ်တွေကို ဇယားချ လုပ်တဲ့အကျင့် ရှိပါစေ။  ...
ကိုယ်က ပုံမှန်လုပ်ရတဲ့ အလုပ်တွေပဲ ဖြစ်စေဦးတော့ ၊ လုပ်ရမယ့်အလုပ်တွေ များလိုက်တာလို့ မကြာခဏ ဖြစ်ကြဖူးတယ် မဟုတ်လား။ 
မီးဖိုချောင်လည်း ရှင်းရဦးမယ်၊ ဧည့်ခန်းလည်း ဖုန်တွေတက်လို့ ... ခြံထဲက မြက်တွေကလည်း ရိတ်ရဦးမှာ၊ လုပ်စရာတွေကလည်း သောင်းခြောက်ထောင် ဖြစ်လို့ပါလား။ 
အဲဒီအခါကျရင် ကိုယ်လုပ်ရမယ့် အလုပ်ကို သင့်တော်တဲ့ ဇယားလေး ဆွဲကြည့်လိုက်ပါ။ 

မဆုံးနိုင်အောင် လုပ်ရမယ့် အလုပ်တွေ များနေတဲ့အခါ နေ့စဉ်ပြီးရမယ့် အလုပ်တွေကို စာရင်းချကြည့်လိုက်ပါ။ 
ဇယားချလုပ်တာ အသားကျသွားပြီဆိုရင် နောက်ထပ် ဘာတွေလုပ်ရဦးမလဲလို့ တွေဝေ မနေတော့ ဘူးပေါ့။ 
ဆရာက သူ့တပည့်တွေကို မကြာခဏ ပြောပြတတ်တာ တစ်ခု ရှိတယ်။ သူက စာသင်ရတာကို ပျော်ပါတယ်၊ 
ဒါပေမဲ့ သူ့စိတ်ထဲမှာ ဆောက် လုပ်ရေးသမားလည်း ဖြစ်ချင်သေးတယ်တဲ့။ 

ဆောက်လုပ်ရေးသမားတွေ သူတို့ အလုပ်ကို စီစဉ်တကျ ... တစ်ဆင့်ပြီးတစ်ဆင့် လုပ်သွားတာကို ဆရာအာနီ သဘောကျနေတာပါ။ 
သူတို့ဟာ အဆောက်အဦးတစ်ခု ဆောက်တော့မယ်ဆိုရင် ပထမ အဆင့်အနေနဲ့ အုတ်မြစ်ချတယ်။ 

နောက်ပြီးတော့ တိုင်တွေထောင်၊ နံရံတွေကာပြီး အမိုးမိုး၊ ကြမ်းခင်း စသည်ဖြင့် အဆင့်ဆင့် လုပ်ကြတာပေါ့လေ။ 
အဲဒီလိုလုပ်တာ စီစဉ်တကျလည်း ဖြစ်တဲ့အပြင် ကိုယ်လုပ်ခဲ့တဲ့အလုပ် ဘယ်လောက် တိုးတက်မှု ရှိသလဲ ဆိုတာကိုပါ လွယ်လွယ်ကူကူ ဆန်းစစ်နိုင်ပါတယ်။ 
ဘယ်အချိန်မဆို ကောက်ကြည့်လိုက်တာနဲ့ ဘယ်လောက် အလုပ်ပြီးသလဲဆိုတာ မြင်သာ ထင်သာ ရှိလှတယ်လေ။ 
ဆရာအာနီက သူ့တပည့်တွေကို ပြောတာက နေ့စဉ်လုပ်ရမယ့် အိမ်မှု ကိစ္စတွေကိုပဲဖြစ်ဖြစ်၊ ကျောင်းစာတွေကိုပဲဖြစ်ဖြစ် လုပ်ကြတဲ့အခါ 
ဆောက် လုပ်ရေးသမားတွေဆီက အတုခိုးပါတဲ့။ 
... 
ကျွန်တော်တို့တွေလည်း ကိုယ်လုပ်ရမယ့်- အလုပ်ကို စနစ်တကျ လုပ်တတ်ဖို့ လိုပါတယ်။ 
ဒါမှမဟုတ် ကိုယ်က အလုပ်တစ်ခု စလုပ်ပြီဆိုတာနဲ့ နောက်တစ်ခုဆီ အာရုံက ရောက်သွားရော။ 

သတိရလို့ ပြန်လှည့်ကြည့်တဲ့အခါ ငါ ဘာမှလည်းမပြီးသေးပါလားလို့ ဖြစ်ကြရောပဲ။ 
ကျွန်တော်တို့ လုပ်ရမယ့်အလုပ်တွေကို ဆောက်လုပ်ရေးသမားတွေလိုမျိုး လုပ် ကြည့်ပါ။ 
ကိုယ်စခဲ့တဲ့ အလုပ်ကို ပြီးအောင်လုပ်ကြည့်၊ တစ်ဆင့်ပြီးတစ်ဆင့်နဲ့ အပြီးသတ် သွားပါလိမ့်မယ်။ 
...
မိသားစုတွေကို လေ့လာ ဆန်းစစ်ချက်တွေအရ အိမ်အလုပ်တွေကို နေ့စဉ် ပုံမှန်ဇယားချပြီး ပြီးအောင် လုပ်တဲ့အိမ်တွေမှာ စိတ်ကျေနပ်မှုက ၅ ရာခိုင်နှုန်း တိုးလာကြောင်းတွေ့ရပါတယ်။
... ကျေးဇူးတင်ပါတယ်။